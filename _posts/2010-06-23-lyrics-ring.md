---
layout: post
title: ［填词］又是江湖岁晚
date: 2010-06-23
Author: 灵馨
categories: 
tags: [填词, 仙剑, 赵灵儿]
comments: true
--- 
给灵儿的同人本写的几首诗词。  

# 烟水谣  
  
烽火映苍寰，干戈起无端。  
天意凭谁问，芙蕖陨梦魂。  
脉脉情犹眷，盈盈烟水寒。  
萧萧风兼雨，孤莲独向晚。  
隔世十年居，辗转渡重关。  
寻母还故国，承衣誓此身。  
清风试长歌，甘霖泽流火。  
昏天白刃裂，万顷轻浪歇。  
嫣红初开遍，离人去不返。  
寒水分一脉，飞雪六月皑。  
夕暮自无言，笛泪泣杜鹃。  
欲晓生平事，尽付谣曲传。  
  
  
# 西江月·梦灵  
  
半盏清光盈袖，  
残更一枕绸缪。  
星辰入梦似回眸，  
滴尽寒灯影瘦。  
  
两鬓薄霜初透，  
十年风雨经秋。  
灵山旧月不堪看，  
微雪长风入酒。  
  
  
# 望海潮·灵殇  
  
紫烟飞渡，  
蔽空袭地，  
滔天浪卷洪荒。  
风裂九霄，  
云缭四野，  
残光电掣南疆。  
只影掠冥茫。  
化重霄紫电，  
云破斜阳。  
试问苍穹，  
天涯望断路何方？  
  
人间几度离殇。  
往事难追忆，  
心自凄惶。  
怆然泪枯，  
归程渺渺，  
千山雪落琳琅。  
沉醉换悲凉。  
旧游江湖梦，  
倦染风霜。  
且定来生，  
拾得雪莲一段香。  
  
  
# 清平乐  
  
风烟尽散，醉眼流光漫。  
露冷霜天晨梦乱，又是江湖岁晚。  
  
清歌再赋前缘，他年不叙阑珊。  
绸缪情牵弱水，且吟莲韵微寒。  
  
